# Documentazione Amministrativa

Questo capitolo è dedicato ai documenti amministrativi. Il principale riferimento normativo è il  *DRP 445/2000 "Testo Unico sulla Documentazione Amministrativa"*. I documenti amministrativi, nella loro forma dematerializzata, sono spesso presenti nei progetti di innovazione tecnologica e negli strumenti software della P.A. e la conoscenza di alcune nozioni di base e indispensabile la comprensione dei processi e dei flussi documentali. 

Gli argomenti trattati sono inoltre spesso presenti tra le materie di esame nei bandi di concorso. 

## Destinatari del DPR 445/2000

I destinatari del provvedimento sono:

- Le P.A.
- Gestori o Esercenti di pubblici servizi
- Privati

Nei caso delle P.A. il DPR 445/2000 impone l'obbligo di accettare le dichiarazioni sostitutive. Per i soggetti privati non c'è l'obbligo, ma la facoltà di ricevere dichiarazioni sostitutive se entrambi le parti (dichirante e ricevente) acconsentono all'utilizzo di questo strumento.

## Documento Amministrativo

Documento Amministrativo:

> Ogni rappresentazione comunque formata del contenuto di atti, anche interni delle P.A.

### Documento e Atto Amministrativo

*Documento Amministrativo*: entità materiale capace di rappresentare un fatto o un atto giuridico

*Atto Amministrativo*: evento a cui la norma ricollega determinati effetti giuridici

 ### Certificati

Il certificato è un *documento tipico* (previsto dalla legge) rilasciato da un P.A.

> avente funzione di ricognizione, riproduzione e partecipazione a terzi di certezze giuridiche

Le informazioni esternate mediate certificato sono dotate di *certezza legale*

I certificati rientrano nella categoria degli *atti amministrativi* non aventi carattere e forza di provvedimenti, ma natura e contenuto ricognitivo di situazioni e fatti preesistenti. I certificati si limitano a dare atto di fatti già accertati; non aggiungono e non creano nuove qualità, ma semplicemente attestano quelle esistenti.  A monte di un certificato c'è sempre una attività di *certazione* che crea la certezza poi esternata dal certificato.

I *certificati propi* riproducono certezze tratte da albi, registri ecc. 

I *certificati importi* riguardano invece i casi in cui l'attività di *certazione* è coincidente (o quasi) con quella di *certificazione*. Ad esempio un certificato medico redatto in seguito a visita medica ed accertamento di una condizione clinica.

#### Validità

I certificati riferiti a fatti non soggetti a modifche nel tempo hanno validità illimitata. (Es. Certificato di nascita, Morte, Conseguimento di un titolo di studio).

I certificati riferiti a fatti soggetti a modifche hanno invece una validità di 6 mesi (es. Residenza, Stato Civile)

## Autocertificazioni

Le autocertificazioni sono poste in essere da soggetti privati e svolgono una duplice funzione

1. pongono in circolazione informazioni dotate della qualità giuridica della certezza
2. semplificano i rapporti tra cittadini e P.A. facilitando gli adempimenti relaivi alla documentazione amministrativa richiesta ai cittadini

La norma prevede due tipi di autocertificazione:

**Dichiarazione sostitutiva di certificazione** è il documento prodotto in sostituzione di un certificato

**Dichiarazione sostitutiva atti di notorietà** è un documento concernente stati, qualità personali e fatti che siano a diretta conoscenza dellinteressato

Le dichiarazioni sostitutive di certificati sostituiscono in via definitiva i certificati al posto dei quali sono prodotte. 

Le autocertificazione consentono ai soggetti interessati di non dover fornire obbligatoriamenti certificati ed i documenti necessari a comprovare fatti, stati e qualità. Nei rapporti dei cittadini con la P.A. i certificati e gli atti di notorietà sono sempre sostituiti dalle dichiarazioni ex DPR 445/2000.

 La P.A. è tenuta a dare corso al procedimento amministrativo e verificare successivamente la veridicità delle informazioni, aquisendo d'ufficio le informazioni oggetto della dichiarazione.

### Obbligo di sottoscrizione

Elemento fondamentale per le dichiarazioni sostitutive è la sottoscrizione autografa o digitale dall'interessato. Dalla sottoscrizione deriva la riferibilità al dichiarante e la conseguente assunzione di responsabilità. La dichiarazione non sottoscritta è improcedibile.

Le dichiarazioni sostitutive devono essere sempre sottoscritte dall'interessanto. In casi particolari, in cui l'interessato non può sottoscrivere la dichiarazione, è possibile:

- per l'interessato rendere la dichiarazione ad un pubblico ufficiale

- il coniuge, i figli o altri parenti possono rendere la dichiarazione ad un pubblico ufficial eper conto dell'interessato

  

 